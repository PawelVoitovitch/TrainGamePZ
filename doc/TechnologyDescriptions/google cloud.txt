Google Cloud, zwane też Google Cloud Platform (GCP) to pakiet usług chmurowych stworzony przez Google i udostępniony użytkownikom do hostowania swoich aplikacji, tworzenia wirtualnych maszyn czy przetrzymywania i analizy dużych zbiorów danych. Łączy w sobie wiele usług oraz narzędzi przydatnych podczas prowadzenia i utrzymywania różnych zadań, projektów, aplikacji czy stron internetowych. W ramach rozpoczęcia korzystania z infrastruktury otrzymujemy na start wirtualne 300 dolarów które możemy przeznaczyć na konkretne usługi, jednakże wiele opcji dostępnych w "chmurze" jest również darmowe. GCP posłuży nam jako hosting naszej gry. Zdecydowaliśmy się na skorzystanie z tej usługi ponieważ w naszej opinii posiada ona wiele rozwiązań oraz zalet które pomogą nam w zaimplementowaniu i utrzymywaniu infrastruktury serwerowej. Jednymi z najważniejszych argumentów dla nas była bardzo wysoka szybkość sieci, niezawodność i bezpieczeństwo oferowanych usług, niemal nieprzerwana dostępność (Google dba o uptime rzędu 99.99%) oraz możliwość wyboru centrum danych z wielu miejsc na świecie, w tym Polski. 